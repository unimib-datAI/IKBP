REPUBBLICA ITALIANA
IN NOME DEL POPOLO ITALIANO
TRIBUNALE DI SASSARI
Il Giudice, Dott.ssa  Brigida Tullia, ha pronunciato la
seguente
SENTENZA
nella causa in materia civile iscritta al n. 4423 del R.G.A.C. per l'anno
2014 e promossa da
BENIAMINO ERSILIA (C.F. ***************), con il patrocinio
dell'avv. ORIETTA MORENA e dell'avv. EMANUELE FULVIO
(C.F. *************), elettivamente domiciliato presso il difensore avv. MORENA
ORIETTA
ATTORE
CONTRO
BARCLAYS BANK PLC (C.F. **********), con il patrocinio dell'avv.
GIOACCHINO FRANCO e dell'avv. GIANMARCO LEANDRO
(C.F ************) VIA VERDI 18 MILAN O;
MARIASOLE LEDA  (C.F. **************) VIA BIANCHI 2 
MILANO; elettivamente domiciliata in PIAZZA GARIBADLI 3 MILANO presso il
difensore avv. GIOACCHINO FRANCO
RACES FINANZIARIA S.P.A. (C.F. *********), con il patrocinio dell'avv.
NAPOLEONE LAZZARO, elettivamente domiciliata in VIA MAZZINI 25 NAPOLI
presso il difensore avv. NAPOLEONE LAZZARO
CONVENUTI
IBL Istituto Bancario del Lavoro spa con il patrocinio dell'avv.
ROBERTO VALERIO, elettivamente domiciliata presso il difensore avv.
Roberto Valerio e Simona Elda
Sentenza non definitiva n. 222/2018 pubbl. il 12/07/2018
INTERVENIENTE
OGGETTO: azione indebito oggettivo.
All'udienza del 5.10.2017 la causa è stata trattenuta in decisione sulle
seguenti
CONCLUSIONI
come da verbale del 5.10.2017.
MOTIVI DELLA DECISIONE
In fatto
Ersilia Beniamino conveniva in giudizio RACES FINANZIARIA
S.P.A. e BARCLAYS BANK PLC, e chiedeva che, accertato
l'illegittimo addebito di commissioni finanziarie bancarie ed
accessorie in danno del consumatore Ersilia Beniamino - in quanto
prive di causa o vessatorie e pattuite in violazione degli obblighi di
trasparenza e chiarezza - i convenuti, in solido tra loro, venissero
condannati alla restituzione della somma di euro 6231,00 oltre
interessi convenzionali.
A sostegno della domanda Ersilia esponeva che, in data 21.5.2010,
aveva stipulato con Races Finanziaria spa un contratto di
finanziamento con cessione del quinto, per euro 8.412,07 con obbligo
di restituzione della somma di euro 28200.
Nel contratto veniva indicato un TAN del 2,40% ed un Taeg del
9,57% con addebito di costi in misura di euro 6031,00 e di interessi
per euro 3150,93.
L'attore lamentava la parziale nullità del contratto che conteneva
clausole nulle per difetto di causa avendo previsto interessi per euro
3150,93 e commissioni per euro 6031, cioè in misura pari al doppio
degli interessi e senza alcuna causa giustificativa;
Sentenza non definitiva n. 222/2018 pubbl. il 13/03/2020
clausole prive di una causa concreta poiché prevedevano costi del
tutto ingiustificati e contrari ad ogni norma di trasparenza, quali, ad
esempio, la previsione di costi “per le perdite per la differenza di
valuta tra la data di erogazione del prestito e l'inizio
dell'ammortamento” essendo tale perdita remunerata attraverso la
previsione degli interessi;
la previsione di ”oneri relativi alla conversione o convertibilità da
variabile a fisso del saggio di interessi o per la copertura del relativo
rischio” nonostante la cessione del quinto non ammetta la conversione
del tasso;
la previsione di “perdite per l'eventuale ritardo di adeguamento dei
tassi o della commissione nel periodo di preavviso delle mutate
condizioni di mercato” nonostante le indicate modifiche non fossero
previste né consentite nel contratto con cessione del quinto;
la previsione di “oneri sostenuti per la provvista del denaro e per le
rilevazioni ai sensi della normativa antiriciclaggio e usura”
adempimenti già remunerati con i costi di istruttoria;
la previsione di una commissione per l'intermediario finanziario o
mandatario, oneri del tutto illegittimi, in considerazione del fatto che
Races avrebbe agito quale mandataria di sé stessa.
Tutto ciò premesso l'attore chiedeva che, dichiarata la nullità delle
clausole dette, i convenuti venissero condannati alla restituzione delle
somme dette ex artt 2041 e 1322 cc.
Si costituiva in giudizio Races Finanziaria spa ed eccepiva la propria
carenza di legittimazione passiva essendo intervenuta il 17.3.2008 la
cessione dei propri crediti in favore di Barclays Bank PLC.
Esponeva che il contratto di cessione prevedeva la cessione pro soluto
dei crediti e che Races, benchè formalmente titolare del contratto
oggetto del giudizio, aveva agito quale mandataria di Barcalys Bank
Sentenza non definitiva n. 222/2018 pubbl. il 13/03/2020
ed aveva trasferito alla cessionaria tutti gli importi percepiti dall'Ersilia.
Quanto ai costi ulteriori osservava che non esisteva squilibrio tra i
costi sostenuti e le somme ottenute da parte attrice;
che i costi relativi all'intermediazione erano legittimi e correttamente
determinati;
che le clausole erano valide sotto il profilo causale;
che i costi assicurativi erano stati versati direttamente alla società di
assicurazione e che dunque la restituzione doveva essere richiesta alla
compagnia.
Concludeva come in atti.
Si costituiva in giudizio Barclays Bank PLC ed eccepiva la propria
carenza di legittimazione passiva allegando che il credito era stato
ceduto in favore di IBL in data 11.10.2016.
Nel merito chiedeva il rigetto della domanda.
Si costituiva in giudizio IBL Istituto Bancario del Lavoro spa ed
eccepiva in via preliminare il proprio difetto di legittimazione essendo
cessionaria del credito, e non anche del rapporto contrattuale, ed in
quanto le commissioni relative alle clausole contestate erano state
percepite da Races spa;
eccepiva altresì l'intervenuta prescrizione del diritto di ripetere le
somme essendo decorso il termine quinquennale;
nel merito sosteneva che le clausole che prevedevano i costi contestati
erano del tutto legittime poiché i costi erano giustificati anche in
ragione della particolare tutela che il legislatore aveva previsto in caso
di finanziamento con cessione del quinto;
che la domanda era generica nella parte in cui contestava la
vessatorietà delle clausole;
Sentenza non definitiva n. 222/2018 pubbl. il 13/03/2020
che nei contratti di finanziamento con cessione del quinto era prevista
obbligatoriamente la sottoscrizione di due polizze assicurative;
che tutte le clausole (genericamente) contestate erano valide e
legittime;
Concludeva chiedendo il rigetto della domanda.
In diritto
Si esaminerà in primo luogo l'eccezione di carenza di legittimazione
passiva presentata da Races, Barclays e IBL .
I convenuti sostengono di non essere legittimati passivi della domanda
avendo ceduto i crediti, la prima a Barclays e la seconda a IBL, la
quale, a sua volta, eccepisce la carenza di legittimazione passiva
sostenendo di essere cessionaria del diritto di credito e di non essere
succeduta nel contratto.
La contestazione non può trovare accoglimento.
E' necessario premettere che l'attore eccepisce la nullità delle clausole
relative ai costi accessori sostenendo che siano prive di causa e, in
ogni caso, contrarie agli obblighi di trasparenza e correttezza
nell'ambito dei contratti del consumatore.
Ne discende che, in caso di accertamento della nullità delle clausole,
la fonte del diritto di credito sorto in favore di Races e
successivamente ceduto, dovrebbe essere considerata nulla e come
tale priva di effetti, con l'ulteriore conseguenza che in capo al debitore
ceduto (odierno attore) dovrebbe essere riconosciuto il diritto alla
ripetizione di indebito oggettivo ex art 2033 cc.(Cass n 10754/2016).
Considerato che i costi (contestati) dei finanziamenti sono stati posti a
carico del mutuatario ed inseriti nelle singole rate pagate dall'Ersilia
(non vi è alcuna contestazione in ordine al regolare pagamento), si
deve concludere che una parte del pagamento contestato è stato
Sentenza non definitiva n. 222/2018 pubbl. il 13/03/2020
ricevuto da ciascuno dei convenuti che dunque devono essere
considerati legittimati passivi nell'azione ex art 2033 cc.
Rigettata l'eccezione di carenza di legittimazione passiva si passerà a
verificare la fondatezza dell'eccezione di prescrizione proposta da
IBL.
E' necessario premettere che il diritto alla ripetizione di indebito
oggettivo si prescrive nel termine ordinario di dieci anni e non nel
termine breve di cinque anni non rientrando in alcuna delle ipotesi
tassative di cui agli artt 2947 e segg cc.
Considerato che il contratto è stato stipulato nell'anno 2010 ed il
presente giudizio è stato introdotto nel 2018, si deve concludere che il
termine prescrizionale non è decorso.
L'eccezione deve essere rigettata.
Nel merito si rileva che la domanda dell'attore è fondata nei limiti di
seguito indicati.
Dall'esame del contratto si deprende in effetti che alcune clausole
relative a costi del contratto sono nulle per totale assenza di causa.
Sul punto è necessario precisare che l'attore contesta la legittimità di
alcune clausole dei contratti di finanziamento in quanto prevedevano
costi del tutto ingiustificati poiché costituivano corrispettivo per
prestazioni impossibili ovvero già previste e remunerate sotto altre
voci.
Ciò premesso si osserva che nei contratti bancari di finanziamento gli
interessi corrispettivi costituiscono la remunerazione per le attività
poste in essere dalla banca e dunque, in primo luogo, la consegna del
denaro e tutte le attività accessorie quali quella istruttoria e di
contabilizzazione.
Sentenza non definitiva n. 222/2018 pubbl. il 13/03/2020
A ciò si aggiungono le spese secondarie ovvero le commissioni, oneri,
spese e voci di costo che le banche applicano in aggiunta agli addebiti
sui principali servizi offerti.
Ove i costi siano collegati direttamente ad un servizio reso si deve
ritenere che la relativa previsione sia legittima ed il corrispettivo
dovuto in quanto supportato da una valida causa.
Nel caso in cui i costi siano solo indirettamente collegati ad un
servizio reso è necessario accertare se trovino la loro fonte in una
valida pattuizione contrattuale, con particolare riferimento alla valida
causa.
Nel caso in esame l'attore contesta che le clausole distinte alla lettera
a1 e a2 del contratto prevedano costi indiretti del tutto privi di
giustificazione causale.
La contestazione è fondata.
Quanto al contratto oggetto della domanda si rileva che è stato
previsto il costo “commissioni dell'intermediario finanziario” in
misura del 10.634985% del capitale lordo mutuato per euro 2552,40
ma in realtà nessun intermediario è intervenuto nella stipulazione del
contratto detto, come del resto precisato anche dalla stessa Races nella
comparsa di costituzione e come si deprende dallo stesso contratto ove
Races Finanziaria spa risulta essere mandataria di Races Finanziaria
spa (cioè di sé stessa).
A ciò si aggiunga che la Races ha ceduto il credito nascente dal
contratto del quale dunque non poteva che essere titolare (circostanza
che esclude il rapporto di mandato dedotto).
Le medesime considerazioni valgono per i costi relativi “ad ogni altra
attività dell'agente, del mediatore incaricato e/o di ogni altro
soggetto abilitato all'offerta fuori sede”, non sussistendo alcuna prova
circa l'esistenza di un intermediario si deve concludere che i costi
Sentenza non definitiva n. 222/2018 pubbl. il 13/03/2020
addebitati per tale voce sono del tutto privi di causa e dunque non
dovuti.
E' stata prevista la “commissione finanziaria” per complessivi euro
2565,9 per le “attività necessariamente preliminari e conclusive del
prestito quali ad esempio: l'esame della documentazione, gli oneri
per la conversione o la convertibilità da variabile a fisso del saggio di
interessi o per la copertura del relativo rischio per tutta la durata
dell'operazione, gli oneri per l'acquisizione della provvista,
l'elaborazione dei dati in funzione della legge 193/91, le perdite per
l'eventuale ritardo di adeguamento dei tassi o della commissione nel
periodo di preavviso delle mutate condizioni di mercato”;
al punto a2 era inoltre prevista la commissione pari a circa il 10% del
capitale lordo mutuato per l'organizzazione dell'attività di
intermediazione per “l'attività istruttoria del prestito comprensiva
dell'acquisizione della documentazione necessaria di registrazione e
notificazione dei contratti di mutuo agli enti interessati di rimessa del
netto ricavo al mutuatario, la definizione dei relativi rapporti
contabili, l'eventuale erogazione iniziale e decorrenza
dell'ammortamento, ogni altra attività da svolgere dall'agente dal
mediatore incaricato e/o da ogni altro soggetto abilitato all'offerta
fuori sede”.
Come correttamente dedotto dall'attore le clausole dette sono prive di
causa legittima se solo si osserva che le attività indicate e che
dovrebbero giustificare il pagamento del corrispettivo da parte del
mutuatario sono in realtà attività impossibili, generiche o attività
ricomprese nell'ordinaria attività di finanziamento e come tale già
remunerata attraverso gli interessi o altre clausole specifiche.
Quanto alle attività impossibili si rileva che la conversione o la
convertibilità da variabile a fisso del saggio di interessi è attività che
Sentenza non definitiva n. 222/2018 pubbl. il 13/03/2020
non poteva essere realizzata poiché la cessione del quinto e la delega
di pagamento prevedono esclusivamente il tasso fisso e del resto tale
circostanza non è in alcun modo contestata.
Ne discende che alcun onere per la conversione poteva essere
legittimamente preteso.
Attività generiche e ricomprese nell'ordinaria attività di finanziamento
La commissione finanziaria sarebbe giustificata dalle attività
necessariamente preliminari e conclusive del prestito quali l'esame
della documentazione, attività che deve invece considerarsi compresa
nell'attività istruttoria per cui è previsto il pagamento di euro 200
(spese di istruttoria);
l'elaborazione dei dati in funzione della legge n 197/91, l'acquisizione
della documentazione necessaria di registrazione e notificazione dei
contratti agli enti interessati, costituiscono attività che sono incluse
nell'attività istruttoria e come tali già retribuite con i costi di
istruttoria;
le operazioni di acquisizione della provvista costituiscono l'attività
principale del soggetto che concede finanziamenti che può fare ciò
con l'uso di proprie risorse o con l'acquisizione di risorse.
Premesso che nel caso in esame non è dedotto né provato che
effettivamente Races abbia sopportato un costo per la provvista, si
osserva in ogni caso che tale costo deve trovare la sua naturale
remunerazione negli interessi corrispettivi.
Le medesime considerazioni valgono anche con riferimento ai costi
relativi “alle perdite relative alla differenza di valuta tra erogazione
iniziale e decorrenza dell'ammortamento”.
Si tratta in buona sostanza del rischio tipico dell'imprenditore che
eroga denaro e consiste nella possibile svalutazione del denaro, rischio
questo che trova la sua remunerazione negli interessi corrispettivi.
Sentenza non definitiva n. 222/2018 pubbl. il 13/03/2020
Costi eventuali
“Le perdite per l'eventuale ritardo di adeguamento dei tassi o della
commissione nel periodo di preavviso delle mutate condizioni d
mercato” anche la previsione di questo costo è del tutto ingiustificata,
in primo luogo perché si tratta di un costo eventuale non dovuto
dunque in mancanza di prova del verificarsi dell'evento, in secondo
luogo è nulla per contrarietà ai principi di buona fede e correttezza.
Considerato che i tassi possono essere modificati solo dopo la
modifica delle condizioni di mercato, non si vede come possa essere
previsto il pagamento di un costo in danno del consumatore per
remunerare il mancato mutamento delle condizioni economiche nel
periodo precedente il mutamento (nel periodo di preavviso appunto)
cioè quando esiste un divieto di modifica.
Del pari illegittima pare la previsione di un costo per “l'eventuale
estinzione di prestiti in precedenza contratti dal mutuatario” proprio
perché si tratta di un costo eventuale certamente non dovuto ove,
come nel caso in esame, non esista alcuna prova del verificarsi
dell'evento.
***
Si deve dunque concludere che le clausole a1 e a2 del contratto
oggetto del giudizio devono essere dichiarate nulle per difetto di causa
essendo prive di una rilevante e legittima funzione economica.
E infatti se “causa del contratto è lo scopo pratico del negozio, la
sintesi, cioè, degli interessi che lo stesso è concretamente diretto a
realizzare (c.d. causa concreta), quale funzione individuale della
singola e specifica negoziazione, al di là del modello astratto
utilizzato”(Cass sent n 10490/2006, Cass n 23941/2009, Cass n
8100/2013), si deve concludere che quando, come nel caso in esame,
le prestazioni previste nell'ambito del contratto corrispettivo non
Sentenza non definitiva n. 222/2018 pubbl. il 13/03/2020
potevano essere realizzate ovvero erano già previste come obblighi
contrattuali e remunerate attraverso gli interessi corrispettivi o altre
specifiche clausole, le clausole contestate non possono considerarsi
validamente pattuite proprio perché mancanti di una valida causa.
Per l'effetto i costi addebitati per i titoli detti non sono dovuti e la
domanda di restituzione del pagamento indebito deve trovare
accoglimento.
Al fine di accertare il credito con riferimento ai singoli convenuti,
tenuto conto delle considerazioni effettuate in premessa sulla necessità
di verificare in quale misura percentuale i costi detti hanno inciso sulle
rate ed in che misura sono stati effettuati i pagamenti ai singoli
convenuti, dispone con separata e contestuale ordinanza istruttoria.
Spese al definitivo
PQM
Non definitivamente pronunciando;
accertata la legittimazione passiva dei convenuti, dichiara la nullità
parziale del contratto oggetto della domanda.
Spese al definitivo.
Sassari li 13/03/2020 .
Il GIUDICE
Dott.ssa B. Tullia
IL CANCELLIERE
Sentenza non definitiva n. 222/2018 pubbl. il 13/03/2020